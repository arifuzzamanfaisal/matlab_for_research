# ‘গবেষণায় ম্যাটল্যাব - MatLab for Research’
বিজ্ঞানের যে কোন শাখায় উচ্চতর শিক্ষা অর্জন এবং গবেষণায় ব্যাপক ভাবে ব্যবহৃত একটি প্রোগ্রামিং ভাষা ম্যাটল্যাব। ম্যাটল্যাব একটি উচ্চ স্তরের প্রোগ্রামিং ভাষা, যেখানে গণনা, প্রোগ্রাম করা, সিমুলেশোন, ভিজুয়ালাইজেশনের মতো নানান কাজ খুব সহজে করা যায়। পদার্থ বিজ্ঞান, গনিত, রসায়ন, জীববিজ্ঞানসহ যে কোন ইঞ্জিনিয়ারিং বিষয় যেমন, তড়িৎ কৌশল, কেমি কৌশল, যন্ত্র কৌশল, পুর কৌশল সহ আরো অনেক বিষয়ে অধ্যয়নের জন্য ম্যাটল্যাব শিক্ষা অনেকটা বাঞ্ছনীয় হয়ে দাঁড়িয়েছে। আমি বুয়েটে পড়াকালীণ যখন ম্যাটল্যাবে কোড করি, আমার কাছে মনে হয়েছে খুব সহজ একটি বই থাকলে অনেক সহজেই শিখতে পারা যেতো। সেই চিন্তা থেকেই বইটি লেখা। যেহেতু ম্যাটল্যাবের বিষয় বস্তু সমূহ অনেক বড় পরিসরে ব্যাপ্ত, তাই বইটিতে সকল টপিক এমন ভাবে সাজানো হয়েছে, যাতে বইটি পড়ার পর ম্যাটল্যাব সম্পর্কে সুস্পষ্ট ধারণা পাওয়া যায় এবং যে কোন কোড সহজে অনুধাবন করা যায়। 
আমার মত অনেকেই উচ্চ শিক্ষায় দেশের বাইরে এসে প্রোগ্রামিং শেখার জন্য সহায়ক বই হিসেবে একটি সহজ এবং সংক্ষিপ্ত বইয়ের খোঁজ করে। ম্যাটল্যাব প্রোগ্রামিং গবেষণায় অতীব জরূরী, দেশের বাইরে বসে বাংলা বই হাতে পাওয়া অনেকটা দূরূহ। সেই সকল মেধাবী শিক্ষার্থীদের জন্য আমার ‘গবেষণায় ম্যাটল্যাব’ বইটি অনলাইনে সবার জন্য উম্মুক্ত করে দিলাম।
পরিশেষে যে কোনো ধরণের উপদেশ বা বইয়ে কোন ভুল ত্রুটি জানালে কৃতজ্ঞ থাকবো।

মোঃ আরিফুজ্জামান ফয়সাল

তড়িৎ ও কম্পিউটার প্রকৌশলে পিএইচডিতে অধ্যয়নরত। 

ফেব্রুয়ারী, ২০২৪

যেকোন পরামর্শ - faisal.buet.eee@gmail.com
(Email Subject – Matlab for Research Book)
